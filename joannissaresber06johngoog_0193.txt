can. vnn] aonrcnaucus. 183

singulis, de nullo subtilem reddentes rationem. Quod
si hoc ipsum patienter admittitur, ea quae a philosophis
gentium publicae utilitatis gratia scripta sunt, audiri
quid prohibet? Quaecunque enim scripta sunt,inquit,
ad nostram doctrinam scripta sunt, ut per patien-
tiam et consolationem scripturarum spem habeamus.
Dum enim pax abest filiis Adam, qui ad laborem
nati suut, parati ad flagella, concepti in pcccatis, editi
in labore, non tam euntes quam currentes ad mortem,
qua nihil tristius est, necessaria est patientia, utilis
consolatio, quae de oleo laetitiae in conscientia, etde
immensitate clementiae Dei, praedestinatos advitam,
spe futurorum fovet et roborat. Ο custos hominum,
inquit beatus J ob, humani generis calamitates in se
exprimam, quare posuisti me contrarium tibi, et
factus sum mihimet ipsi gravis? Nemo siquidem est
qui, exigentibus culpis, iu seipso non inveniat causas
materiamque doloris, quum ipsius philosophiae testi·
monio, unicuique contingat adesse, quod nollet, vel
abesse, quod vellet. Unde et fidelis anima, cui verre
beatitudinis gaudia differuntur, curn inferiori irrigu0,
irriguum superius petit. Ut ergo gentilium figmentis
pium accommodemus auditum, rerum omnium tragicus
finis est. Aut si nomen Comoediae gratiosius est, non
duco contentionis frinsm, dum constet inter nos, quod
fere totus mundus, juxta Petronium, exerceat histri·
onem. Quod et quidam temporis nostri scriptor
egregius, infidelium tamen verbis, eleganter expressit:

Ridiculus hominum versat sors caeca labores,
Baecula nostra jocus, ludibriumque Deis.

Hujus itaque tarn immensae, tam mirabilis et inenar-
rabilis Tragoediae vel Comoediae theatrum, quo peragi
possit, ei mirabiliter ooaequatur. Tanta est area ejus,
quantus et orbis. Difficillimum est ut quisquam

 

