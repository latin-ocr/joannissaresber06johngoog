cae. xxva] norvcnarrcns. ., 133

sufficio. Quis enim adeo sapiens est, ut omnibus
cujusvis imperiti, nedum tuiS, quaestionibus satisfaciat?
Totius denique veteris philosophiae princeps Plat0,
levem (ut fertur), quod tamen de Homero verius dice·
retur, nescioquam nautarum quaestionem explicare
non potuit. Unde quum ab eisdem impudentius, et
protractius derideretur, ut erat vir verecundi ingenii,
quasi toxicato confusionis jaculo perfossus ad mortem,
spiritum novissimum exhalavit. Puduerat enim quod
quasi totius Academiae improperio, exprobraverant
principem Philosophorum Graecia, etiam minima
ignorare. Hoc autem asserit Flavianus in libro, qui
De vestigiis Philosophorum inscribitur, Xenophon·
tinos faciente invidia, adversus Platonis gloriam impu·
denter finxisse. Licet quamplurimi eum ob sacra-
mentum numeri asserant ultro animam posuisse illo
artatis suae anno explete, quem novenarius in se ipsum
ductus effecerat, eo quod exinde non accedit humani-
tati nisi labor et dolor. Fateor equidem me paucula
scire, et curn multis plurima ignorare, nec tamen vitoe
munus quasi Homerus pudore victus abjicio. Si ergo
providentia, et liberi arbitrii litem componere non
sufficio, si fatorum et facilitatis naturae repugnantiam
nequeo concordare, nunquid ideo minus verum est
ista esse? Sicut in jure civili reus frequentissime
favorabilior est, ita quaedam sunt investigationibus
philosophicis, ubi plerumque potior pars videtur
actoris. Hoc autem ex defectu nostro arbitror eve-
nire. Intellectus enim circa rerum prima principia
deficit. In his scrutinium providentiae, investigatio-
nemque materiae, et fidei nostrae multos articulos
aptissime censeo numerari. Dum in providentia unius
quaerelae molestiam perimis, velut hydrae praeciso
capite, plurium succrescunt capita quaestionum. Si
in materiae silvam progredimur, illico patimur quod

 

