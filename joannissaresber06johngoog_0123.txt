, can. xxa] nonrcnamcus. 113

simpliciter recidere in terram, aut quia novi, recidere
necesse est. Potest enim recidere et non recidere.
Alterum tamen, etsi non necessario, verum tamen est.
Illud utique quod scio futurum: si enim futurum non
est, etsi fore putetur, non scitur tamen, quoniam illius
quod non est, non scientia, sed opinio est. Caeterum
etsi non esse possit, nihil impedit esse scientiam, quae
non necessariorum tantum, sed quorumlibet existen-
tium est, nisi forte et tu curn Stoicis existentia censeas
necessariis comparanda. Sic et quae ille praenovit,
omnia proculdubio implebuntur. Contingentia tamen
omnia et non evenire possibile est. Adeo quidem ut
ad eveniendum res, quas cum eo futuras praenovimus,
non magis ipsius, quam noster visus abstringat, licet .
ab illius dispositione subsistendi formam omnia sor-
tiantur, quatenus bona sunt. Alias autem non formae
existendi imaginem gerunt, sed defectum illius, enor-
mitatis suae vitio protestantur. Praescientia ergo
rebus causa eveniendi non est, aut eventus rerum ei
causa est praesciendi, ne aut temporalium motus
aeternae providentiae causa sit, aut a purissimo fonte
bonitatis malorum profluant rivuli. Deus vero bono-
rum duntaxat auctor est. Quod vero iu topicis
vulgo objicitur, quia necessario, si quid praescitur
eveniet, nullo veritatis robore subnixum est, nisi forte
rebus ab omni necessitate absolutis, modum com-
plexioni quis tribuat, ut potius necessitate conse-
quendi, quam consequentis propositae enunciationis
veritas constet. Nec me arctabis, ut licet disposita·
rum rerum, mutabilem fatear esse naturam, scientiam
disponentis obhoc dicam esse mutabilem3 quum secun. '
dum ipsius veritatis arcanum (Johanuem filium toni-
trui loquor) fidei constet, quia quantacunque sit labi·
litas subjectorum quod factum est in eo vita erat,
per quemfacta sunt universa. Ejus itaque dispositio· Ι

von. 111. 1

 

