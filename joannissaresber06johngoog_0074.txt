64 Jouurus saansnsnmusrs [nm. 11.

audeat ?” Quoties ergo sol in coelo geminari videbitur,
inundationem aquarum subjectus orbis exspectet. Et
licet a raritate sui, miraculis videatur accedere, opus
tamen naturae est, quae quidem solem non geminat,
sed nubem simillimam facit, vocaturque parhelion.
Est enim parhelion nubes simillima soli, signum qui-
⁷ dem commune multis, etsi non generale. Signorum
siquidem alia particularia, alia universalia. Parti-
cularia vero faciunt singulis, universalia multis aut
universis. Utraque atatem, modo ex elementis, dis·
positione creatoris, modo ex natura rerum, modo ex
malitia daemonum, homines Domino permittente
ludificantium, provenire dicuntur. Sed quae, et quo-
, modo, quave de causa, judicium quidem difficile est,
et frequenter incertum, et saepe altius, quam ut ab
homine valeat expediri. Eis tamen licentiori vanitate
mathematicorum referti sunt libri. AEneas

Matre dea monstrante viam, data fata secutum

se asserit, eo quod egredienti Lucifer, quiet Venus,
donec ad Italiam perveniret, apparuit auspicanti.
Defectus solis varios, lunaeque labores,

rerum eventibus curiositas humana coaptat.

Cap. 4, De signis quae praecesserunt motatum
Hierosolymltonum novissimum.

Varus refert historia (sic dicta quod est auctor
ejus incertus, et vetera refert) quod imminente Hiero·
solymorum excidio, eclipsis lunae per duodecim noc·
tes continuas etiam in remotissimis locis protracta est,
forte significans Judaicae perfidiae, et superstitiosi
erroris eversionem, quac, Christo per praedicationem
Apostolicam mundo illucescente, rectissime contigit.
Scriptum est enim: Stultus mutatur ut Luna, sapiens
vero cum Sole permanet. Alia quoque quam plurima,

 

