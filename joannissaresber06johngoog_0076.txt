66 rasurus sanasnnarnusrs [tm. u.

per totum annum. Sed et ante excidii tempus ac
belli, quum populi ad diem festum convenirent, octavo
die mensis Xanthioi, qui est Aprilis, noctis tempore,
bora nona tantus luminis fulgor aram templumque
circumdedit, ut putarent omnes diem clarissimum
factum, et permansit spatio borae dimidiae. Quod
imperitis quidem et ignaris prosperum videbatur:
sed legisperitos, et probos quosque doctores non latuit
exitiale portentum. ln eadem quoquc festivitate
vitula sacrificiis admota, et aris assistens, inter ipsas
ministrorum manus enixa est agnam. Sed et janua
interioris aedis, quae respiciebat ad orientem, quum
esset aere solido induta, ac perinde immensi ponderis,
quae vix viginti viris summo conatu impellentibus
clauderetur, ferreis quoque vectibus et seris munita,
ac pessulis in altum demissis teneretur obstricta, re-
pente hora noctis sexta, prima et vicesima die mensis
apparuit sponte patefacta. Sed et transacto die
festo, post aliquot dies, prima et vigesima die mensis
Artemisii, qui apud nos Maius vocatur, prodigiosus
apparuit visus, et tidem pene excedens Quod vere
falsum putaretur, nisi oculorum fidem confirmasset,
malorum consequuta pernicies. Etenim prope Solis
occasum, visi sunt currus et quadrigae in omni regione
per aerem, et armatorum cohortes misceri nubibus,
et urbes circumdari agminibus improvisis. ln alio
item die sesto, qui Pentecostes appellatur, noctu
sacerdotes ingressi templum, ad ministeria ex more
complenda, primo quidem motus quosdam, strepitusÎ‡
que senserunt, tum deinde voces subitas audiunt di-
centes, Migremus hinc, migremus ex sedibus istis.
Additur bis etiam aliud terribilius: Etenim quidam
Ananiae filius J esus nomine, vir plebeius et rusticus,
et ante quartum belli annum, quum civitas in pace et
abundantia perduraret, in die festo tabernaculorum,

 

