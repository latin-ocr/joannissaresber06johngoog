cnr. x] ronrcnxrrcus. 805

erceant ergo nundinas suas, loculos alienos exhauriant,
farciant suos, possideant quantum Pacuvius, montibus
aurum exaequent, nec ament aliquem, nec amentur ab
ullo, sint admirationi ignotis, dum domesticis sint
odio, vel contemptui. Tale aliquid in veterum Ro·
manorum scriptis invenies. Quum P. Cn. Graecinus
aut si alio potius dicitur nomine, argueretur ab amicis,
quod uxorem formosam, castam, et nobilem repudi·
aret, respondit: Et hic soccus quem cernitis, novus,
elegans, et inspectoribus omnibus placens est, sed
nemo scit praeter me solum ubi me premat. Legitur
in libro Numerorum, quodcum Madianitis fornicans
Israel, indignationem Domini provocaverit, donec
Phinees Zambri, filium Salomi cum succuba Madi-
anitide, educto ense transverberavit, et in occasu
nocentum quievit ira Dei. Factus est ergo sermo
Domini ad Moysen dicens: Tolle cunctos principes
populi, et suspende eos contra Solem in patibulis.
Peccaverat quidem populus, et fornicatio principum
non exprimitur, rapi tamen praecipiuntur principes
ad patibulum, et in poena eorum quies delinquenti
populo reparatur, eo quod ex negligentia praesidentium
saepissime provenit excessus subditorum. Refert ita-
que potestatis istorum cohibere malitiam, et eisdem
de publico providere, ut omnis grassandi occasio sub-
trahatur. Quod et in jure Romano antiquitus cau-
tum est, alioquin auctor videbitur maleficii, quod
praetermisso officio emendare contemnit. His enim
flagellis hominum, innocentiumque terroribus, quo
praeclarior et potentior, eo plenior et perniciosior
curia est. Frequens etenim est, ut curia recipiat vel
faciat vitiosoS, apud quos invalescit audacia deliu-
quendi, quum ex familiaritate potentum, vitiis indul-
getur. Sed et de anteacta vita cujuscunque, frustra
praesumitur, quum inter curiales vix possit innocentia -

von. 111. x

 

