220 . romnus saansaaamusm [um. iv.

inesse principibus, dum homines nutibus eorum colla
submittunt, et securi plerumque feriendas praebent
cervices, et impulsu divino quisque timet, quibus ipse

timori est. Quod fieri posse nou arbitror, nisi nutu
faciente divino. Omnis enim potestas a domino Deo
est, et cum illo fuit semper, et estante aevum. Quod
igitur princeps potest, ita a Deo est, ut potestas a
Domino uon recedat, sed ea utitur per suppositam
manum, in omnibus doctrinam faciens clementiae, aut
justitiae suae. Qui ergo resistit potestati, Dei ordi·
nationi resistit, penes quem est auctoritas conferendi
eam, et quum vult, auferendi, vel minuendi eam.
Neque enim potentis est, quum vult saevire in subditos,
sed divinae dispensationis, pro beneplacito suo punire,
vel exercere subjectos. Unde et in persequutione
Hunnorum, Attila interrogatus a religioso cujusdam
civitatisEpiscopo, quis esset3 quumrespondisset: Ego
sum Attila flagellum Dei, veneratus in eo ut scribitur
divinam majestatem episcopus; Bene, inquit, venerit
minister Dei: et illud: Benedictus qui venitin no·
mine Domini ingeminans, reseratis ccclesiae foribus
persequutorem admisit, per quem et assequutus est
martyrii palmam. Flagellum enim Domini excludere
non audebat, sciens quia dilectus filius flagellatur, et
nec ipsius flagelli esse nisi a Domino potestatem. Si
itaque adeo venerabilis est bonis potestas, ctiam in
plaga electorum, quis eam non veneretur, quae a Do-
mino instituta est, ad vindictam malefactorum, lau·
dem vero bonorum, et legibus devotione promptissima
famulatur? Digna siquidem vox est, ut ait Imperator,
majestate regnantis, se legibus alligatum principem
profiteri. Quia de juris auctoritate, principis pendet
auctoritas3 ct revera majus imperio est, submittere
legibus principatum; ut nibil sibi princeps licere
opinetur, quod a justitiae aequitate discordet.

 

